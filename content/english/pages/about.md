---
title: "Dołącz do naszego wyzwania!"
# meta title
meta_title: "Dołącz do naszego wyzwania!"
# meta description
description: "This is meta description"
# save as draft
draft: false
---
## Cześć, tu Stoigniew!

Jeśli to czytasz, to są duże szanse, że jesteśmy częścią społeczności szkolnej (lokalnej lub tej w szerszym rozumieniu). Jeśli jeszcze się nie znamy, comiesięczny [marszobieg](/marszobieg) będzie świetną okazją, aby się spotkać.

## Co robię  

Poszukuję odpowiedzi na proste pytanie: **„Co mogę zrobić na rzecz szkoły?”**

Pierwszy sposób, w jaki staram się odpowiedzieć na to pytanie, jest prosty: czytam i rozmawiam. Szukam koncepcji i praktyk, które zyskują szerokie poparcie. Potem dzielę się tym, czego się dowiedziałem, na przykład poprzez [newsletter](/newsletter).

{{<cta>}}

Drugim sposobem jest zastosowanie tej wiedzy w praktyce, poprzez konkretne [działania](/10x10). Jak możemy tworzyć środowisko, które wspiera rozwój całej społeczności szkolnej – rodziców, uczniów i nauczycieli? 

## Dlaczego? 

Bo działając na rzecz społeczności, lepiej się w niej poczujemy, zwłaszcza teraz, gdy szkoła przechodzi trudną transformację, a nowa formuła jeszcze się nie ukształtowała.

> Kiedyś nauczyciele i rodzice uczyli według standardowych wzorców, teraz ważna staje się autonomia nauczycieli i uczniów. Chodzi o to, byśmy uczyli się samodzielnie rozwijać, myśleć krytycznie, rozwiązywać problemy i tworzyć coś nowego. 

Do działania skłoniła mnie sytuacja Szkoły Podstawowej 396 w Warszawie. Po dwóch latach szkoła znalazła się w trudnej sytuacji a miasto uruchomiło program ratunkowy Szkoła od podstaw. To ważny krok, ale prawdziwa zmiana zależy od nas. Podstawą szkoły jest jej społeczność. Jeśli chcemy nowej jakości, musimy próbować nowych rzeczy.

## Podziękowania

Dziękuję wszystkim, z którymi mogłem rozmawiać i wymieniać pomysły. Szczególne podziękowania dla Ani Ślubowskiej, znajomych rodziców oraz nauczycieli z SP 396.

Stoigniew Sztank