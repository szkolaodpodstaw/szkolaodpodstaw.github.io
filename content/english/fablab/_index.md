---
title: "FabLab"
# meta title
meta_title: ""
# meta description
description: "Dlaczego? Aby tworzyć w przestrzeni, gdzie nieudana próba jest częścią nauki."
# save as draft
draft: false
---
## FabLab: O co właściwie chodzi? 

Pamiętasz z dzieciństwa jakieś interesujące miejsce, w którym było dużo różnych rzeczy? Może szopa u dziadków, narzędziówka, garaż? Takie miejsca pobudzały wyobraźnię i zachęcały do eksperymentowania — bez oceniania, bez chwalenia. Nie przez przypadek wiele startupów zaczęło się w garażu. Potrzebujemy takich miejsc. Dlatego powstają one na nowo we współczesnych miastach.

{{< image src="images/fablab-examples.png" caption="" alt="alter-text" height="" width="" position="center" command="fill" option="q100" class="img-fluid" title="image title"  webp="false">}}

Potrzebujemy przestrzeni, gdzie możemy uczyć się samodzielnego tworzenia nowych rzeczy! Dlaczego to coraz ważniejsze? Bo świat zmienia się coraz szybciej. Metody nauki oparte na wykonywaniu instrukcji już nie wystarczą.

Początki tworzenia nowych rzeczy mogą być trudne — tym trudniejsze, im bardziej boimy się porażki. Dlatego potrzebujemy przestrzeni, w której nieudana próba jest częścią nauki. 

W pewnym sensie projekt szkoły od podstaw także jest taką przestrzenią. Próbujemy nowych rzeczy, eksperymentujemy. Pierwszym krokiem była wizyta w FabLab Orange, a kolejnym — [spotkanie z Michałem i Kamilem z ITWL](/fablab/centrum-lokalne-4-pazdziernik).
