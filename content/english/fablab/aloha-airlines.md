---
title: "Aloha Airlines"
# meta title
meta_title: ""
# meta description
description: "Zmęczenie materiału: O co właściwie chodzi?"
# save as draft
draft: false
---

## Zmęczenie materiału: O co właściwie chodzi?

{{< image src="images/ref-fablab-aloha-airlines.png" caption="" alt="alter-text" height="" width="" position="center" command="fill" option="q100" class="img-fluid" title="image title"  webp="false" >}}

Podczas pierwszego spotkania z serii [FabLab](/fablab), rozmawialiśmy z naukowcami z Instytutu Technicznego Wojsk Lotniczych [ITWL](https://itwl.pl/), Michałem Dziendzikowskim i Kamilem Kowalczykiem. Michał po mistrzowsku wytłumaczył, czym jest zmęczenie materiału, odwołując się do działających na wyobraźnię przykładów, takich jak awaryjne lądowanie samolotu [Aloha Airlines](https://en.wikipedia.org/wiki/Aloha_Airlines_Flight_243) - niezwykłe wydarzenie w historii lotnictwa, ponieważ mimo utraty części dachu kadłuba, piloci zdołali bezpiecznie wylądować, a niemal wszyscy pasażerowie przeżyli, najprawdopodobniej dzięki zapiętym pasom.

Samolot latał między wyspami na Hawajach. Podczas lotu nr 243 nastąpiło rozerwanie kadłuba! Zaskoczenie było duże, bo samolot nie osiągnął przewidzianych limitów eksploatacyjnych. Okazało się jednak, że maszyna, kursując między wyspami, wykonała aż **ponad 89 tysięcy startów i lądowań** – znacznie więcej niż przewidziano. Nie została zaprojektowana na tak dużą liczbę cykli! W wyniku wielokrotnego rozprężania i sprężania ciśnieniowego poszycie kadłuba zaczęło się rozwarstwiać i pękać w miejscach wcześniej nieodkrytej korozji.

Dla mnie: Przeciwna jest analogia między nami a maszynami, które projektujemy. Ta historia to metafora tego, czego doświadczamy dziś. Skumulowany stres, godziny przed ekranem, oczekiwania innych… i coraz więcej wydarzeń, z których każde wymaga zaangażowania — startu i lądowania… i nagle coś pęka. Podobnie jak materiały w maszynach, my także mamy swoje limity, choć często pozostają one niezauważalne aż do momentu awarii. Jest to tym bardziej zaskakujące, im bardziej dotyka młodszych ludzi.