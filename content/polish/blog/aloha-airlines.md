---
title: "Zmęczenie materiału, Aloha Airlines, Przedziwna analogia"
meta_title: ""
description: ""
date: 2024-10-05T08:00:00Z
image: "/images/ref-fablab-aloha-airlines.png"
author: "Stoigniew"
categories: ["Fablab"]
tags: ["fablab", "diy", "pasja"]
draft: false
---

Michał po mistrzowsku wytłumaczył, czym jest zmęczenie materiału, odwołując się do działających na wyobraźnię przykładów, takich jak awaryjne lądowanie samolotu Aloha Airlines - niezwykłe wydarzenie w historii lotnictwa i przedziwna analogia. Mimo utraty części dachu kadłuba, piloci zdołali bezpiecznie wylądować, a niemal wszyscy pasażerowie przeżyli, najprawdopodobniej dzięki zapiętym pasom.

## Aloha Airlines

Samolot latał między wyspami na Hawajach. Podczas [lotu nr 243](https://en.wikipedia.org/wiki/Aloha_Airlines_Flight_243) nastąpiło rozerwanie kadłuba! Zaskoczenie było duże, bo samolot nie osiągnął przewidzianych limitów eksploatacyjnych. Okazało się jednak, że maszyna, kursując między wyspami, wykonała aż **ponad 89 tysięcy startów i lądowań** – znacznie więcej niż przewidziano. Nie została zaprojektowana na tak dużą liczbę cykli! W wyniku wielokrotnego rozprężania i sprężania ciśnieniowego poszycie kadłuba zaczęło się rozwarstwiać i pękać w miejscach wcześniej nieodkrytej korozji.

## Przedziwna analogia

Dla mnie: Przedziwna jest analogia między nami a maszynami, które projektujemy. Ta historia to metafora tego, czego doświadczamy dziś. Skumulowany stres, godziny przed ekranem, oczekiwania innych… i coraz więcej wydarzeń, z których każde wymaga zaangażowania — startu i lądowania… i nagle coś pęka. Podobnie jak materiały w maszynach, my także mamy swoje limity, choć często pozostają one niezauważalne aż do momentu awarii. Jest to tym bardziej zaskakujące, im bardziej dotyka młodszych ludzi.

Podczas pierwszego spotkania z serii [FabLab](/d/fablab), rozmawialiśmy z naukowcami z Instytutu Technicznego Wojsk Lotniczych [ITWL](https://itwl.pl/), Michałem Dziendzikowskim i Kamilem Kowalczykiem. 